Я переконана, що Інтернет, який відкрив перед нами багато нових можливостей, ніколи не витіснить із нашого життя книжок,
театрів, кінотеатрів, телебачення та реального спілкування. Чому я так думаю? Тому що людина прагне до справжнього: щирих
емоцій, які вона може спостерігати й переживати, до відчутних дотиків, до предметів, які вона зможе не лише бачити, ай мати
у своєму користуванні. Наведу приклад із власного життя: мені віртуальне спілкування не може замінити справжнього, я надаю
перевагу прогулянкам і розмовам із друзями, тренуванням, а не перегляду спортивних змагань з екрана. До того ж книжки, театри,
телебачення, Інтернет відтворюють дійсність по-різному, є неоднаковими засобами впливу на людину. Це різні речі, які можуть
доповнювати одна одну, але не замінити повністю. Кожен вид мистецтва збуджує в нас унікальні емоції. Наприклад, коли читаєш
«Собаче серце» Михайла Булгакова й бачиш геніальне втілення образів професора Преображенського, людиноподібного Шарикова або
Швондера в однойменному фільмі, відчуваєш велику різницю між власним враженням від прочитаного та сприйняттям цього ж твору
геніальним режисером Володимиром Бортком. Більш ніж півстолітнє існування й розвиток шарикових і швондерів у післябулгаківський
період, а також можливості сучасних зображувальних засобів мистецтва кіно збагатили точними мазками відповідних відтінків і
сам фільм. Отже, Інтернет може поліпшити, доповнити, полегшити та вдосконалити навчання, побут і дозвілля, але він не в змозі
замінити ні реального спілкування, ні інших витворів людської культури, кожен з яких є унікальним j.
